XKVX009 - Tutkimusviestinnän perusteet &middot; Sami Mäkelä <span style="float:right">23.05.2022</span>

# Oppimispäiväkirja osa A
## Minusta
Olen Sami Mäkelä, 30-vuotias tietojärjestelmätieteiden kandiopiskelija. Olen palanut työelämästä koulun penkille viettämään muutamaa _"välivuotta"_ ja suuntaamaan uraani hieman uusille raiteille. Olen Kelan kuntoutuksessa aivokasvaimesta johtuvien komplikaatioiden vuoksi.

Vapaa-ajalla teen musiikkia, kuvataidetta, ohjelmoin ja juon paljon kahvia. Olen avoliitossa puolisoni kanssa ja meillä on häät nyt tulevana syksynä.

## Vahvuudet
Olen aina pitänyt itseäni kohtuulisena kirjoittajana, vaikkakin tiivis teksti ei välttämättä ole ollut minun _fortéeni_.Maahanmuuttajataustastani huolimatta, nautin kirjoittamisesta. Olen myös havainnut, että opin hyvin kirjoittamisen ja tutkimuksen tekemisen kautta. En osaa kovin hyvin määritellä vahvuuksiani kirjoittajana. Jos pitäisi jotain nostaa esille niin sanoisin, että minulla on melko laaja sanavarasto ja olen natiivitason kommunikoija kolmella kielellä. Olen myös teknisesti melko pätevä, joten tykkään käyttää ja oppia käyttämään työkaluja, joita tieteellisessä maailmassa laajalti käytetään &mdash; Zotero, Markdown ja LaTeX muutama mainitakseni.

## Kehityskohteet
Tunnistan itsessäni merkittävästi enemmän kehityskohteita, kuin vahvuuksia. Minulla on ADHD, jonka pääasiallinen ilmenemismuoto on aloitekyvyttömyys, jonka vuoksi suurin osa kurssitöistäni on pitkälti tehty viimeisen vuorokauden aikana, ennen palautusta. Tämä ei tietenkään ole järin toimiva opiskelustrategia, se on melko kuormittavaa ja sen vuoksi on hankalaa työstää etenkin suurempia töitä. 

Tämän lisäksi, tunnistan, että kieliasuni kaipaa viilaamista. Haluaisin oppia ilmaisemaan asioita ytimekkäämmin sekä kirjoittamaan soljuvampia virkkeitä, vähemmillä sivulauseilla. Kaipaan myös kertausta ihan yksinkertaisesti pilkuttamiseen.

Yksi suurimmista haasteista, joita kohtaan kirjoittamisessa, liittyy tehtävänantoon vastaamisessa laadukkaasti. Yksi syy, miksi aloittaminen on minulle vaikeeta johtuu siitä, että yritän tehdä aluksi "täydellistä" ja kirjoitan ja tutkin tehtävien aiheita liiankin säntillisesti, ennen kuin alan kirjoittamaan. Joudun toistuvasti poistamaan merkittävä määrä tekstiä, jotta palautukseni ovat annettujen sanamäärien sisällä. Työni laatu kärsii siitä merkittävästi ja käytän usein kohtuuttoman paljon aikaa _"metatyön"_ tekemiseen ilman, että edistän töitä aidosti. 

<div style="page-break-after: always;"></div>

## Tavoitteet 
Lista asioista, joihin haluaisin paneutua tällä kurssilla:

- Kirjoitustöiden pilkkominen hallittavimpiin kokonaisuuksiin.
- Työskentelyn tehokkaampi jäsentely ja hallitumpi prosessi kirjoittamiseen.
- Kielioppisääntöjen kertaus, varsinkin tieteellisen passiivin, vaillinaiset lauseet ja pilkkujen käytön suhteen.
- Tieteellisissä teksteissä esiintyvien kirjallisten trooppien välttäminen.
- Säännöllistää minun yliopistokontekstin ulkopuolella tapahtuvan tietellisen (tai edes semitieteellisen) kirjoittamisen ja tutkimisen tekemistä.
- Tehtävien ja työn rajaaminen etukäteen, lopputuotoksen suunnittelu ennen kuin paneudun liikaa itse tehtävän tekemiseen.
- Oppia ja kehittyä vapaamuotoisempien esseetehtävien tekemisessä.
- Luoda Wordille vaihtoehtoinen prosessi itseäni varten, jolla voin tuottaa yliopistokursseille sopivia dokumenttejä.


## Suunnitelma
Haluan lähestyä tämän kurssin suorittamista suunnitellusti ja luoda itselleni prosessit sen tueksi. Aion kirjoittaa kurssityöt ohjelmointieditorilla ja versioida niitä GitHub-palvelussa ja generoida Markdown-tiedostoista tarvittavat PDF:t. Haluan hyödyntää tulevissa kirjallisissa töissä paremmin lähdemateriaaleja ja hallinnoida kirjallisuutta.

Pyrin ottamaan ainakin kaksi päivää viikossa, jolla keskityn tulevien kurssitöiden tekemiseen hyvissä ajoin, huomattavasti ennen palautusaikoja. Aion tutustua tehtävänantoihin ja annettuihin materiaaleihin ja suunnittelen palautettava työ niiden pohjalta.

Hyödynnän kanbania kurssin tehtävien pilkkomiseen ja etenemisen seurantaan. Dokumentoin ajankäyttöäni, jotta voin mahdollisesti havaita, missä minulla menee eniten aikaa ja vaivaa hukkaan. Aion myös reflektoida ajatuksiani kurssin ajalta.